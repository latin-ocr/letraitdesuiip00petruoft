..69-

mum impellere. Neque est mirari si in excitandis atque
erigendis ad uirtutem animis sit parcior, qui parentem
philosophie huius Socratem circa moralia negotiantem,
ut uerbo eius utar, irriserit, et, si quid Ciceroni (212) cre-
dimus, contempserit ; quamuis eum ille non minus. Nostri
autem (quod nemo nescit expertus), acutissimos atque
ardentissimos orationis aculeos precordijs admouent infli-
guntque, quibus et segnes impelluntur, et algentes incen-
duntur, et sopiti excitantur, et inualidi firmantur, et strati
eriguntur, et humi herentes in altissimos cogitatus et
honesta desideria attolluntur3 ita ut terrena iam sordeant
et conspecta uitia ingens sui odium, uirtus internis spec—
tata oculis formaque et tanquam honesti uisa facies, ut
uult Plato (21 3), miros sapientie, miros sui pariatamores.
Q1e licet preter Cristi doctrinam atque auxilium omnino
fieri non posse non sim nescius,-neque sapientem neque
uirtuosum neque bonum aliquem euadere, nisi largo
haustu, non de fabuloso illo Pegaseo, qui est inter
conuexa Parnasi, sed de uero illo et unico et habente in
celo scatebras fonte potauerit aque salientis in uitam eter-
nam ; quam qui gustat, amplius non sitit. Ad hec tamen
ipsa pergentibus illi ipsi, quos dicebam, multum conferunt
mul[tumque adiuuant]*, quod et de multis eorum libris
multi sentiunt, et de** Ciceronis Hortensio (z ¹4) nominatim
in se expertus grate admodum profitetur Augustinus (21 5).
Etsi enim non sitin uirtute finis noster, ubi eum philo-
sophi posuere, est tamen per uirtutes iter rectum eo ubi
finis est noster ; per uirtutes, inquam, non tantum cogni-

: Le: syllabes entre crochets sont e‘crites sur un grattage.
⁴ Fol. 25 νῦ.

