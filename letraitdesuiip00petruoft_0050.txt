-36-

peruenere, ut qui* iuuenis doctusa quibusdam dici soleo,
profundiore iudicio senex ydiota reperiar. Dolendum forsi-
tan, sed ferendum 3 forsitan nec dolendum, ferendum sane,
ut reliqua omnia que hominibus accidunt : damnum, pau-
peries, labor, dolor, tedium, mors, exilium, infamia ( 103).
*Que si falsa est, spernenda *est3 nam et contradictores
inueniet, et eundo deficiet; si uera autem, recusanda non
est, ut nec alia culpis hominum inuenta supplicia. Equidem,
si scientie uerum decus michi uerbis eripitur, ridebo, At
si falsum, non feram modo, sed gaudebo, non meis sar-
cinis excussus etindebite fame laboriosa custodia liberatus.
Melius cum predone agitur, dum iniustis spoliis exuitur,
quam dum impune furto utitur. Iniusti possessoris exclusor
iniustus esse potest, at exclusio utique iusta est. Quod
ad me attinet, ut dixi, non iustam modo sententiam, sed
iniustam probo, nec iudicem quemlibet nec raptorem
renuo, Op'erosa ac difficilis res est fama (104), et precipue
literarum. Omnes in eam uigiles atque armati sunt; etiam
qui sperare illam nequeunt habentibus nituntur eripere3
habendus calamus semper in manibus (105) 3 intento animo
erectisque auribus semper in acie standum est. Quisquis
quocumque proposito me his curis atque hoc fasce libe-
rauerit, assertori meo gratiam habeo, et seu falsum seu
uerum, certe laboriosum ac solicitum literati nomen,
quietis atque otij avidus, libens pono (106), memorans illud
Annei: α Magno impendio temporum, magna alienarum
aurium molestia laudatio hec constat (107). Ο hominem
literatum! simus hoc titulo rusticiore contenti: o uirum

⁸ Fol. ιο τ’.

