quam Romanam nescio* cur dicebant (95), leuam Rodani
ad ripam (96), ubi quinquaginta uel eo amplius egit annos,
atque unde nuper, hoc ipso anno (97), utinam irreditura‚
digrediens, ductu et auspiciis sancti, si perseuerauerit,
„vrbani quinti, almam urbem et sacratissimam Petri
sedem, utinam permansura, repetiit, nec procul inde,
transalpino in Elicone meo (98), ubi Sorgia oritur rex fon-
tium (99), consumpsi. Quarum in altera omnium ferme
’ nostri orbis literatorum hominum conuentus assiduus
presto fuit 3 in altero, solitudo et silentium et quies medi-
· rantibus aptissima. Itaque illic studendo, et nunc scolas
nunc magistros adeundo, nunc amicis que didiceram aut
scripseram recitando, hic uagando (ιοο) et cogitando, et
licet peccator sepe etiam orando, ac mecum semper
raroque nisi de studijs liberalibus conferendo, omne
meum tempus in literis actum est. Mille interea doctis ac
probatis senibus in notitiam et in gratiam ueni ; quos si
pergam numerare, commemoratio quidem dulcis, sed
cathalogus haudquaquam brevis euaserit (101). His sane
omnibus uel solam uel precipuam hanc ob causam placui,
quod literati famam studiosis in urbibus adolescens habui,
quam nunc seni in nautica ciuitate quattuor iuuenes per
sententiam eripiunt. Ita et michi ut Laberio accidit. Post
sexagesimum annum meo de statu excidi. non ut ille
saltem mimus (quod artificium, unum licet, et ingeniosum
tamen querit artificem, et suum inter mechanica locum
tenet) (102), sed quod est ultimum, ignorans. Sic res eunt.
Huc et studia, et labores nostri, nostreque uigilie

⁸ Fol. 9 v⁰.

