.- 19 —

discernere. Nitar tamen, ut sicut tunc Gophiro incolumi
hostis occubuit, sic confutata nunc et perempta acri
inuidia, dulcis amicitia salua sit; que si uera est, ad
quod necessaria uera est uirtus, ubi non aliter fieri possit,
extincta inuidia ledi mauult‚quam illa superstite supraque
se regnante non ledi.

11

Sed iam tandem ipsam rem aggrediar, mox ut loqui
cepere, et, ni fallor, antequam ceperim, notam tibi non
aliter quam michi, eoque fortasse notiorem, quo amici
fame quam proprie studiosior est amicus, et facilius qui-
dem et honestius irascimur, si quid in amicos dictum
fuerit, quam si in nos. ltaque multi sua spreuere conuitia‚
atque hinc laudati sunt. Amici nemo tranquillus iniurias
uel spectare potuit uel audire. Neque enim par animi
magnitudo est alienis ac propriis offensionibus non
moueri. Quomodo autem ignotum tibi esse potest, quod,
ut michi notum esset, tu fecisti, de quo me spernente ac
ridente doluisti? Nota tibi igitur loquar, non ut amplius
innotescam, sed ut scias quo adversus inuidiam sim
animo, et eodem esse incipias, nec grauius alienum uul-
nus quam proprium ingemiscas; denique ut agnoscas
quibus contra illam armis utor, qualiter longo usu atque
acri studio et aduersus oblatrantium murmur obsurdui et
aduersus liuidos dentes obdurui. Et presentis quidem
textus historie hic est.

Veniunt ad me de more amici illi quattuor (24), quorum
nominibus nec tu eges, gnarus omnium, nec in amicos

