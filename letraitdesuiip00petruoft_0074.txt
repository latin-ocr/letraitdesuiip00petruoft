-60-

hiatus introire, ut illic in tenebris lumen inueniant? Qio
nichil amentius fingi potest. Ipsi autem, ne nil agere illos
putes, seu quid agant ignorare, ‘quod aperta professione
non audent, protestatione clandestina fidem negant, nunc
seriis sophisticisque blasphemiis, nunc ludicris et male

falsis, et olentibus iocis atque impijs. Atque magno ’
audientium assensu apud ipsum Ciceronem loquens Bal-
bus (183) ; « Mala, inquit, et impia consuetudo est contra
deos disputandi, siue ex animo id siue simulate ›>‚ loque-
batur ut deorum cultor pie, quamquam pietas illa impia
esset ac pestifera. Quam ergo mala quamque impia con-
suetudo ueri Dei cultoribus uideri debet, contra deum
suum, hoc est contra unum, uerum, uiuum celi Deum
disputandi quocumque proposito? Nam si ex animo fiat,
scelus ingens et impietas; si ludendo autem, ineptissimus
luduset censoria dignus est nota. Non hoc tamen aspi-
ciunt iudices mei, quorum in iudicio non ignorans adeo
uiderer, ni cristianus essem. Quomodo enim cristianus
homo literatus uideretur his, qui ydiotam eristum, ma-
gistrum* et dominum nostrum, dicunt? Non facile rudis
magistri discipulus eruditus fiet*, ab illius uestigiis non
diuertenS. Cupide igitur et audacter, et importune, contra
preceptorem contraque discipulos eius clamant, imo
latrant et insultant, inque eo maxime gloriantur, si con-
fusum aliquid ac perplexum dixerint, nec sibi nec alijs in-
tellectum. Nam quis, precor, intelligat non intelli“gentem
se? Nec audiunt Cesarem Augustum, inter multa animi
ingeniique bona, disertissimum principem, qui, ut de illo

* Les mots eruditus fiet sont e'crits sur un grattage.
‘⁴ Fol. 21 v⁰.

