„40-

nisi an ille dixisset. Ille autem erat pithagoras, ut ait
Cicero (1 1 3). Ego uero magnum quemdam uirum ac multi-
scium Aristotilem, sed fuisse hominem, et idcirco aliqua‚
imo et multa nescire potuisse arbitror; plus dicam, si per
istos liceat non tam ueri amicos quam sectarum. Credo
hercle, nec dubito, illum non in rebus tantum paruis,
quarum paruus et minime periculosus est error, sed in
maximis et* spectantibus ad salutis summam aberrasse
tota, ut aiunt, uia. Et licet multa Ethicorum in principio
et in fine de felicitate tractauerit, audebo dicere, clament
ut libuerit censores mei, ueram illum felicitatem sic peni-
tus ignorasse, ut in eius cognitione, non dico subtilior,
sed felicior fuerit uel quelibet anus pia, uel piscator pas-
torue fidelis, uel agricola. Quo magis miror quosdam
nostrorum tractatum illum aristotelicum (ι 14) sic miratos
quasi nefas censuerint, idque scriptis quoque testati sint,
de felicitate aliquid post illum loqui, cum michi tamen,
audacter forsan, hoc dixerim, sed, ni fallor, uere, gt*
solem noctua, sic ille felicitatem, hoc est lucem eius ae
radios, sed non ipsam uidisse uideatur; nempe qui illam
non suis in finibus nec solidis in rebus edificium uelut
excelsum procul in hostico tremulaque in sede fundauerit‚
illa uero non intellexerit, siue intellecta neglexerit, sine
quibus prorsus esse felicitas non potest, fidem scilicet
atque immortalitatem, quas ab illo uel non intellectas uel
neglectas dixisse iam me penitet; alterum enim tantum
dicere debui. Non intellecte erant, nec nouerat eas ille,
nec nosse potuerat aut sperare (115); nondum enim uera

* Fol. ¹.² r⁰.

