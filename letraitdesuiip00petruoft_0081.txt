-67-

ut idem, licet aliter, dixerim, atque his omnia iudicantibus,
sed non omnia intelligentibus, dicere aliud uisus sim.
Magna enim pars ignorantium, ut ligno naufragus, uerbis
heret, neque rem bene aliter atque aliter dici putat; tanta
uel intellectus uel sermonis, quo conceptus exprimitur,
inopia est! Equidem fateor me stilo uiri illius, qualis est
nobis, non admodum delectari, 'quamuis eum in sermone
proprio et dulcem et copiosum et ornatum fuisse, Grecis
testibus et Tullio autore, didicerim *‚ antequam ignorantie
sententia condemnarer (207). Sed interpretum ruditate**
uel inuidia ad nos durus scaberque peruenit, ut nec ad ple-
num mulcere aures possit, nec herere memorie; quo fit ut
interdum Aristotilis mentem non illius, sed suis uerbis
exprimere et audienti gratius et promptius sit loquenti.
Nequeillud dissimulow‘, quod persepe cum amicis dixi,
nunc ut scribam cogor, non ignarus magnum hinc michi
fame periculum instare, magnumque et nouum eius, que
michi obicitur, argumentum ignorantie. Scribam tamen,
nec iudicia hominum uerebor. Audiant me licebit omnes
qui usquam sunt Aristotelici. Scis quarn facile solum hunc
peregrinum et exiguum conspuent libellum (est enim in
conuitia pronum genus) ; sed de hoc libellus ipse uiderit,
quo se linteo detergat: modo ne me conspuant, sat est
michi. Audiam Aristotelici‚ inquam, omnes, et quoniam

'² L’autographe donne dididicerim; petramque, ayant oublie qu’il
avait deja ecrit la syllabe di a la fin de la ligne pre'ce'dente, a rectit le
mot tout entier au commencement de l'autre ligne, ou il n'eut du
tracer que les trois dernieres syllabes du mot.

'⁶‘ Le mot ruditate a ete ajoute dans la marge de droite‚ ὲ la suite
du mot interpretum.

*⁸* Fol. 24 νο.

