ad tempus multam tegit ignorantiam ; sepe splendor ocu-
lorum aut flaua cesaries fedas corporum mendas uelat.
Qi totum tuto uult laudare, totum oportet ut uideat,
totum examinet, totum libret. Fieri potest ut iuxta illud
quod delectat, aliud lateat, quod tantundem uel multo
etiam magis offendat. Ecce idem Cicero ibidem, ubi
multa pergrauiter disseruit et pietati simillima, mox ad
deos suos ut ad uomitum redit (ι 54), expeditisque nomi-
nibus et qualitatibus singulorum, nec iam de unius dei, sed
deorum prouidentia acturus, audi, queso, quid inter-
serat (155): « Qios deos et uenerari, inquit, et colere
debemus. Cultus autem deorum est optimus, idemque
castissimus, plenissimusque pietatis, ut eos semper pura,
integra, incorrupta et mente et uoce ueneremur. » Heu,
mi Cicero, quid ais? Tam cito dei unius et tui ipsius
obliuisceris ? Ubi excellentem illam prestantemque natu-
ram, numenque illud prestantissime mentis? Ubi melio-
rem deum homine, atque eorum que humana uel ratione
uel potentia fieri nequeunt, celestium scilicet, huiusue
quem cernimus sempiterni ordinis effectorem ? Ubi illum
denique celestis ac diuine domus habitatorem, insuper et
rectorem ac moderatorem et tamquam architectum tanti
operis reliquisti, et quasi e domo illa siderea quam grata
sibi confessione prebueras depulisti, dum tam fedos tam-
que indignos ei comites dares, aspernanti atque ore pro-
phetico proclamanti: Videte* quod ego sum solus et non
est alius deus preter me (ι 56) ? Qi sunt igitur hi noui re-
centesque et infames dij, quos in domum Domini conaris
intrudere? Suntne hi de quibus propheta alter ait (ι 57) z

³ Fol. 18 v⁰.

