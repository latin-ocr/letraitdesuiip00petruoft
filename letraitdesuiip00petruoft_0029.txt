FRANCISCI PETRARCE

AD DONATUM APENNlNlGENAM

EPISTULA

Habes enim, amice, iam tandem expectatum promis-
sumque librum, paruum de materia ingenti, mea scilicet
ac multorum ignorantia, quem si ingenij incude studij
maleo extendere licuisset, crede michi, in cameli sarcinam
excreuisset. Nam que latior loquendi area, quis campus
ingentior(1l‚ quam humane tractatus ignorantie, et pre-
sertim mee? Ita uero hunc leges, ut me ante focum hy-
bernis noctibus fabulantem audire soles, et qua impetus
fert uagantem. Liber quidem dicitur, colloquium est (2);
nil de libro habet preter nomen, non molem, non ordi-
nem, non stilum, non denique grauitatem, ut qui cursim.
in itinere approperante conscriptus sit; sed ideo librum
appelare mens fuit, ut paruo te munere, magno sed
nomine promerer, et fisus licet nostra tibi omnia placere,
tamen ita te fallere cogitaui. Est et inter amicos hic fal-
lendi usus (3), pauxillum pomorum (4) uel exiguum obso-

