 

{2
’Τ
ἰ

ἓ

amicis paritas pulcerrima (264). Ubi enim insigniter pars
una preponderat, non bene uidentur amicorum animi
quasi impares iuuenci sub amicitie iugum mitti. Verum
ea paritas amoris ac fidei esse debet; fortunarum! et
glorie non ita. quue, ut ignotos sileam, Herculis ac Phi-
lotete, Thesei ac Pirothoi, Achillis et Patrocli, Scipionis
et Lelij probat imparitas [2651. Ipsi tamen, ut libet,
viderint quo animo erga meum nomen fuerint, qui erga
me, ni fallor, haud dubie sunt optimo.

IV

Ego autem, amice, ne quid nescias, et ut noris unde
et quo animo tibi hec scribo, inter Padi uertices parua in
naui sedeo. Ne mireris si uel manus scribentis uel oratio
fluctuat3 per aduersum hunc ingentem amnem tota cum
ignorantia ‘m'ea nauigo, cuius olim in ripis 'multa scripsi
iuuenis multaque meditatus sum, que illorum temporum
senibus probarentur, priusquam hi iuuenes senilem igno-
rantiam deprehendissent. O sors hominum instabilis!
Padus ipse quodammodo michi compati uisus est, quasi

¹ studii nostri memor et ueterum conscius curarum, quod

· quem iuuenem, si sine superbia dici potest, gloriosum
uidit, senem cernat inglorium fameque prefulgidis exutum
uestibus; meque retro assidue ad ius meum ab iniquis
iudicibus reposcendum magno impetu et toto gurgite
reimpellit (266). Verum ego, laboriosam michi, et quibus
minime suspicabar inuidiosam fame sarcinam perosus, et
litium fugitans et contemptus spretor, exuuias meas

