’- 2 2 -
iudicio literatorum hominum diffinitum est, quam ueraci-
ter non laboro (4ol*. Neque enim magni facio quod michi
eripitur, modo quod conceditur uerum esset. cupidis-
sime cum his fratribus meis nature parentis ac gratie,
celestis hereditatem sic partirer, ut ipsi quidem literati
omnes, ego autem bonus essem. Literarum uero uel
nichil, uel non nisi quantum quotidianis Dei laudibus
oportunum est** nouissem. Sed heu! uereor ne et humile
me frustretur uotum et superba illos opinio. Ipsi autem
mitem, bonis moribus et multa me asserunt amicitiarum
fide3 in quo quidem ultimo, nisi ego fallor, non falluntur.

Ceterum ea est causa cur me in amicis habeant, non in- .

genium ullum, non industria, non doctrina, non studium
honestarum artium aut spes ueri ex me unquam audiendi
discendique. lta plane eo reditum, quod de Ambrosio suo
narrat Augustinus (41):« Amare, inquit, eum cepi, non tan-
quam doctorem ueri, sed tanquam hominem benignumin
me ›> 3 seu quod de Epicuro sentit Cicero (42), cuius curn
multis in locis mores atque animum probet, ubique
damnat ingenium ac doctrinam respuit.

Quibus ad hunc modum sese habentibus, quid michi
inuideant dubitari potest, cum inuidere aliquid non sit
dubium; neque enim bene dissimulant, nec internis
pulsas stimulis linguas frenant; quod in hominibus,
alioquin non incompositis, nec insulsis, quid nisi euidens
passionis indomite signum est? Quod si inuident, ut
faciunt, nec quod inuideant est aliud, utique latens
uirus per se ipsum panditur. Unum enim hoc inanel

‘ Fol. 3 v⁰.
'¹‘ Sur un grattage.

